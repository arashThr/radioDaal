---
layout: page
title: شرکت در پادکست
---
من علاقمند به شرکت در یک قسمت از پادکست رادیو دال هستم. برای شرکت در پادکست چیکاری میشه انجام داد؟
<hr>

قبل از هر چیز تشکر میکنم از شما که در ساخت پادکست مشارکت فعال دارید. همراهی دوستان عزیز مثل شماست که باعث میشه این پادکست بتونه به مسیر خودش ادامه بده.

برای شرکت در پادکست چند پیش‌نیاز وجود داره: اولین و مهمترین نیازمندی اینه که **داستان و یا تجربه‌ای جدید برای تعریف کردن داشته باشید**. توجه ما صرفا به پوشش دادن حرفه‌های گوناگون و یا کشورهای متنوع نیست، بلکه به دنبال تجربه‌ها و مسیرهای مختلف هستیم. برای همین بیشتر دنبال افرادی با انتخاب‌های خاص‌تر و داستان‌های جدیدتر میگردیم. البته مسلما مسیر و تجربیات هرکس متفاوت از دیگری و و در نوع خودش شنیدنی است، ولی مساله اینه که لازمه این حرف‌ها به نوعی باشه که عنوان کردنش در پادکست جذابیت کافی برای درگیر کردن مخاطبان رو هم داشته باشه. به صورت خلاصه اینکه اون چیزی که دنبالش هستیم یه داستان جدید و شنیدنی‌است.

مساله دوم که برای من اهمیت بسیار زیادی داره اینه که **با تعریف کردن داستان‌های خودتون راحت باشید**. تلاش من در این پادکست اینه که فضای صمیمانه و خودمونی داشته باشیم، برای همین مهمه اگر میخوایم راجع به موضوعی صحبت کنیم، از قبل بدونیم که میتونیم با صداقت کامل در موردش صحبت کنیم. این راحتی و صداقت مهمترین نقطه قوت هر قسمتی میتونه باشه. برای مثال در [توئیت](https://twitter.com/Laurence_Fox_/status/978477987434717184?s=19) یکی از خواننده‌ها راجع به قسمتی که با پویا از آلمان داشتیم:

> ‏پادکست پویا و آلمان ‎[@radioDaal](https://twitter.com/radioDaal) رو گوش می‌کردم. اون بزرگوار می‌گفت فوق‌لیسانس خوندم که سربازی عقب بیفته. آلمان رفتم چون جای دیگه بهم پذیرش نمی‌داد. شیفته صداقتش شدم.

همین! اگر این شرایط رو داشتید و علاقمند به شرکت در پادکست بودید، ممنون میشم یه توضیح مختصر از داستان خودتون بنویسید و به همراه یک سری اطلاعات تکمیلی (آدرس سایت و یا شبکه‌های اجتماعی) و آدرس تماس (اسکایپ، ایمیل و تلگرام) به ایمیل [{{site.author.email}}](mailto:{{ site.author.email }}) برام بفرستی.

**یک نکته بسیار مهم** اینکه با توجه به نوع مهمانان برنامه، من چاره‌ای ندارم جز اینکه بر مبنای قضاوت ناقص و سطحی خودم و با توجه به متن نامه و همچنین شرایط پاکست تصمیم بگیرم از چه کسی برای قسمت بعد دعوت کنم. زمان محدود و شانس اینکه با همه بتونیم هم‌صحبت بشیم رو نداریم. برای همین اگر تاخیری در پاسخگویی پیش اومد پیشاپیش ازتون عذر میخوام.

## پیش‌نیازهای فنی

نیازمندی‌های فنی شرکت در پادکست ساده‌است: دسترسی به اینترنت پرسرعت، یک جای خلوت و کم سر و صدا، دسترسی به یک لپتاپ که روش مرورگر کروم نصب باشه و به روز شده باشه، هدفون (برای جلوگیری از اکوی صدا) و در نهایت میکروفن با کیفیت مناسب (میکروفن هدست‌ها میتونه مناسب باشه، ولی باز هم قبل از ضبط با هم چک خواهیم کرد)

## ویرایش و پخش

بعد از ضبط هر قسمت، برای حذف تپق‌های کلامی، منسجم نگه داشتن مسیر گفتگو و حفظ ضرباهنگ صحبت قسمت‌های مختلفی از مکالمه رو ویرایش میکنم. این ویرایش می‌تونه به صورت حذف یک بخش، اضافه کردن توضیحات یا کوتاه کردن صحبت‌ها باشه. البته به هیچ وجه ساختار و معنی جملات دستکاری نمیشن.

در مورد انتشار یک قسمت بعد از ویرایش بررسی می‌کنم که آیا این قسمت با فضای پادکست همخونی داره و آیا می‌تونه یک قسمت خوب باشه یا نه. به همین خاطر شاید یک قسمت بعد از ضبط منتشر نشه.

شما حق ناشناس بودن رو دارید و فقط بنا به درخواست خودتون اطلاعات تماستون با بقیه به اشتراک گذاشته میشه. 
کاور هر قسمت هم از روی چارچوب کلی و با عکسی که خودتون در اختیارم میذارید تهیه میشه.

در مورد موسیقی من از آهنگ‌های با حق کپی‌رایت آزاد استفاده می‌کنم، برای همین خیلی حق انتخابی وجود نداره.

در صورتی که برای یک قسمت اسپانسر بگیریم در یک وقفه بین گفتگو به معرفی اسپانسر می‌پردازم.

شرکت کردن شما در ضبط یک قسمت به معنی **موافقت شما با موارد بالا** و رضایت شما با انتشار گفتگو طبق این نکاته.

<hr>
