---
layout: page
title: شرکت در پادکست
---

من علاقمند به شرکت در یک قسمت از پادکست رادیو دال هستم. خیلی هم عالی! حالا این سوال پیش میاد که برای شرکت در پادکست چیکار باید انجام داد؟

<hr>

اولا که تشکر دارم از لطفت و اینکه تصمیم داری در ساخت پادکست مشارکت داشتی باشی. همراهی دوستان عزیز مثل شما این پادکست رو جلو میبره.

شرکت در پادکست یکی دو تا پیش‌نیاز وجود داره: اولین و مهمترین اینه که **داستان و یا تجربه‌ای جدید برای تعریف کردن داشته باشی**. اینکه قبلا از فلان رشته، فلان شغل یا فلان کشور کسی رو داشتیم، تا زمانی که حرف جدیدی برای گفتن وجود داشته باشه مهم نیست. از اون سمت تکرار حرف‌هایی که قبلا گفته شده از زبون یک فرد جدید خیلی ارزش افزوده‌ای نداره. البته مسلما مسیر و تجربیات هرکس متفاوت از دیگری و و در نوع خودش شنیدنی است، ولی مساله اینه که لازمه این حرف‌ها به نوعی باشه که عنوان کردنش در پادکست جذابیت‌های کافی برای این تعداد از مخاطب رو هم داشته باشه. به عبارت دیگه اون چیزی که دنبالش هستیم یه داستان جدید و شنیدنی‌است.

مساله دوم که برای من اهمیت بسیار زیادی داره اینه که **با تعریف کردن داستان‌های خودتون راحت باشید**. مسلما هر داستانی قسمت‌هایی داره که یادآوری‌اش و یا اشتراکش به صورت عمومی ممکنه برای شما خوشایند نباشه. بذارید یه مثال بیارم از [توئیت](https://twitter.com/Laurence_Fox_/status/978477987434717184?s=19) یکی از خواننده‌ها راجع به قسمتی که با پویا از آلمان داشتیم:

> ‏پادکست پویا و آلمان ‎[@radioDaal](https://twitter.com/radioDaal) رو گوش می‌کردم. اون بزرگوار می‌گفت فوق‌لیسانس خوندم که سربازی عقب بیفته. آلمان رفتم چون جای دیگه بهم پذیرش نمی‌داد. شیفته صداقتش شدم.

هدف در اینجا کمک کردن و به اشتراک گذاشتن تجربیاتی است که در طول مسیر داشته‌ایم و بنابراین پرداختن به ابعاد مختلف موضوعات لازمه‌ی دستیابی به یک دانش قابل استفاده است.

همین! اگر این شرایط رو داشتی و علاقمند به شرکت در پادکست بودی، ممنون میشم یه توضیح مختصر از شرایطی که داشتی برام بنویسی و به همراه یک سری توضیحات از خودت (معرفی کلی، آدرس لینکداین و سایر فعالیت‌های آنلاینی که داشتی و ...) و آدرس تماس (اسکایپ، ایمیل و تلگرام) به ایمیل radioDaal at outlook.com برام بفرستی.

**یک نکته بسیار مهم** اینکه در نوشتن نامه لطف کن و تا جای ممکن دقت و ظرافت به کار ببر. افراد زیادی هستند که من علاقمند هستم باهاشون صحبت کنم. از طرفی زمان محدود و شانس اینکه با همه اونها هم‌صحبت بشم رو ندارم. برای همین اصلی‌ترین مساله‌ای که من در انتخاب مهمان بعدی برنامه در نظر می‌گیرم داستانی است که در نامه‌اش برای من تعریف کرده.

در حال حاضر من یه لیست از افرادی که کاندیداهای مناسبی برای شرکت در برنامه هستند تهیه کرده‌ام. با توجه به توضیحاتی که در ایمیل برام مینویسی شما دوست عزیز رو در یک جای این لیست قرار میدم و در زمان مناسب مزاحمت میشم. معمولا ابتدا یک صحبتی داریم تا یه شناخت کلی از هم داشته باشیم. این صحبت معمولا مختصر و کوتاه هستش، ولی ممکنه طولانی هم بشه؛ اینقدر که من بدونم می‌تونیم یک قسمت جذاب رو با هم داشته باشیم. پس از این مرحله و اگر همه چی به خوبی پیش بره معمولا در ادامه همون صحبت‌ها سراغ ضبط کردن قسمت میریم.

## پیش‌نیازهای فنی
نیازمندی‌های فنی شرکت در پادکست ساده‌است: دسترسی به اینترنت پرسرعت، یک جای خلوت و کم سر و صدا، دسترسی به یک لپتاپ که روش مرورگر کروم نصب باشه و به روز شده باشه، هدفون (برای جلوگیری از اکوی صدا) و در نهایت میکروفن (اگر میکروفن جدا داری که عالی، اگر نه کیفیت میکروفن لپتاپ هم می‌تونه کافی باشه. میکروفن لپ‌تاپ‌های مک نسبتا خوبن)

همینجا و قبل از هرچیز بگم اگر کم و کسری از سمت من وجود داشته و داره پیشاپیش ازت عذرخواهی میکنم. به تدریج و کم‌کم تو این مسیر دارم جلو میریم و به لطف همرای دوستانی مثل شما بیشتر یاد میگیرم.
ممنون از این همراهی

<hr>
