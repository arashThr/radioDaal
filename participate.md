---
layout: page
title: شرکت در پادکست
---

خیلی از شما افرادی رو می‌شناسین که به نظرتون می‌تونن در رادیو دال شرکت کنن و یا ممکنه خودتون علاقمند به شرکت در یک قسمت خیلی هم عالی! حالا سوال این میشه که برای شرکت در پادکست چیکار باید انجام داد؟
اگر شما خودتون علاقمند به شرکت در پادکست هستید در ادامه شرایط حضور و اینکه چه کارهایی لازمه انجام بدید رو تشریح می‌کنم. اگر هم کسی رو می‌شناسید که می‌تونه در پادکست شرکت کنه کار شما رو ساده کرده‌ام و دو تا متن نوشته‌ام که می‌تونید اونا رو، بسته به اینکه با طرف صمیمی هستید یا نه، براش بفرستید.

<hr>

# علاقمند به شرکت در پادکست هستم
اولا که تشکر دارم از لطفت و اینکه تصمیم داری مشارکت داشتی باشی در ساخت پادکست. همراهی دوستان عزیز مثل شما این پادکست رو جلو میبره.

شرکت در پادکست یکی دو تا پیش‌نیاز وجود داره: اولین و مهمترین اینه که **داستان و یا تجربه‌ای جدید برای تعریف کردن داشته باشی**. اینکه قبلا از فلان رشته، فلان شغل یا فلان کشور کسی رو داشتیم، تا زمانی که حرف جدیدی برای گفتن وجود داشته باشه مهم نیست. از اون سمت تکرار حرف‌هایی که قبلا گفته شده از زبون یک فرد جدید خیلی ارزش افزوده‌ای نداره. البته مسلما مسیر و تجربیات هرکس متفاوت از دیگری و و در نوع خودش شنیدنی است، ولی مساله اینه که لازمه این حرف‌ها به نوعی باشه که عنوان کردنش در پادکست جذابیت‌های کافی برای این تعداد از مخاطب رو هم داشته باشه.

مساله دوم که برای من اهمیت بسیار زیادی داره اینه که **با تعریف کردن داستان‌های خودتون راحت باشید**. مسلما هر داستانی قسمت‌هایی داره که یادآوری‌اش و یا اشتراکش به صورت عمومی ممکنه برای شما خوشایند نباشه. بذارید یه مثال بیارم از [توئیت](https://twitter.com/Laurence_Fox_/status/978477987434717184?s=19) یکی از خواننده‌ها راجع به قسمتی که با پویا از آلمان داشتیم:

> ‏پادکست پویا و آلمان ‎@radioDaal رو گوش می‌کردم. اون بزرگوار می‌گفت فوق‌لیسانس خوندم که سربازی عقب بیفته. آلمان رفتم چون جای دیگه بهم پذیرش نمی‌داد. شیفته صداقتش شدم.

به یاد داشته باش هدف در اینجا کمک کردن و به اشتراک گذاشتن تجربیاتی است که در طول مسیر داشته‌ایم و بنابراین پرداختن به ابعاد مختلف موضوعات لازمه‌ی دستیابی به یک دانش قابل استفاده است.

همین! اگر این شرایط رو داشتی و علاقمند به شرکت در پادکست بودی، ممنون میشم یه توضیح مختصر از شرایطی که داشتی برام بنویسی و به همراه یک سری توضیحات از خودت (معرفی کلی، آدرس لینکداین و سایر فعالیت‌های آنلاینی که داشتی و ...) و آدرس تماس (اسکایپ، ایمیل و تلگرام) به ایمیل radioDaal@outlook.com برام بفرستی.

در حال حاضر من یه لیست از افرادی که کاندیدهای مناسبی برای شرکت در برنامه هستند تهیه کرده‌ام. با توجه به توضیحاتی که در ایمیل برام مینویسی شما دوست عزیز رو یک جای این لیست قرار میدم و در زمان مناسب مزاحمت میشم. معمولا ابتدا یک صحبتی داریم تا یه شناخت کلی از هم داشته باشیم. این صحبت معمولا مختصر و کوتاه هستش، ولی ممکنه طولانی هم بشه؛ اینقدر که من بدونم می‌تونیم یک قسمت جذاب رو با هم داشته باشیم. پس از این مرحله و اگر همه چی به خوبی پیش بره یه قرار میگذاریم برای اینکه ضبط برنامه صورت بگیره.

**پیش‌نیازهای فنی** شرکت در پادکست هم ساده‌است: دسترسی به اینترنت پرسرعت، یک جای خلوت و کم سر و صدا، دسترسی به یک لپتاپ که روش مرورگر کروم نصب باشه و به روز شده باشه و در نهایت میکروفن (اگر میکروفن جدا داری که عالی، اگر نه کیفیت میکروفن لپتاپ هم می‌تونه کافی باشه. میکروفن لپ‌تاپ‌های مک نسبتا خوبن)

همینجا و قبل از هرچیز بگم اگر کم و کسری از سمت من وجود داشته و داره پیشاپیش ازت عذرخواهی میکنم. به تدریج و کم‌کم تو این مسیر دارم جلو میریم و به لطف همرای دوستانی مثل شما بیشتر یاد میگیرم.  
ممنون از این همراهی

<hr>

# میخوام کسی رو دعوت به پادکست کنم
خب، من دوست ندارم یه کار دوباره و دوباره تکرار بشه، برای همین و به منظور اینکه زحمت شما رو کم کنم خودم دو تا نسخه دعوت نامه در **دو قالب دوستانه و رسمی** نوشتم و اینجا گذاشتم. الان فقط کافیه تو خط اول اسم اون فرد رو بنویسید و براش ارسال کنید.

پیشاپیش از این لطف شما برای دعوت از مهمان جدید در رادیو دال سپاسگذارم.

## دوستانه:

من جدیدا با یه پادکست به اسم رادیو دال آشنا شده‌ام. موضوع سرراستی داره: یه گپ و گفتمون خودمونیه که توش میشینه و با افردی که تجربه‌هایی خاصی تو زمینه کار، زندگی و یا مهاجرت داشته‌ان صحبت می‌کنه. بیشتر هم حالت داستانی داره و دنبال اینه که حرف‌هایی جدید توش گفته بشه. یه جورایی میشه گفت دنبال شنیدن تجربه‌های شخصی هر فرد تو مسیریه که طی کرده. یه نگاه به سایتش بندازی دستت میاد ماجراش چیه.  
من فکر کردم شاید بد نباشه اگه علاقمند بودی تو یه قسمتش شرکت کنی. طرف اسمش آرشه و به نظر مشتاقه که با آدم‌های جدید بشینه و صحبت کنه. آدرس سایت و ایمیلش رو برات میفرستم اگه دیدی برات جالبه باهاش  تماس بگیر.

آدرس سایت: {{site.url}}

آدرس ایمیل: radioDaal@outlook.com

## رسمی:

بنده اخیرا با پادکستی به اسم رادیو دال آشنا شده‌ام حول محوریت کار، زندگی و مهاجرت. افراد مختلفی مهمان برنامه میشن و برداشت‌های شخصی خودشون از تصمیمات و اتفاقات مختلفی که پیش پاشون قرار گرفته رو بیان می‌کنن. بیشتر هم حالت داستانی داره، یعنی طرف سعی می‌کنه خیلی درگیر حرف‌های کلی و تکراری نشه و تمرکزش رو بذاره روی شنیدن تجربیات فردی هر شخص از مسیری که توش حرکت کرده.
در این بین با توجه به اینکه سازنده پادکست خیلی از ملاقات و هم‌صحبتی با افراد جدید استقبال می‌کنه، فکر کردم با توجه به سوابقی که شما دارید شاید بتونید در یک قسمتش شرکت داشته باشید. مسلما شنیدن از تجربه‌های شما خالی از لطف نخواهد بود.

آدرس سایتش اینه: {{site.url}}

اینم آدرس ایمیل سازنده پادکست به اسم آرش هستش: radioDaal@outlook.com
