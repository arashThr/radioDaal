---
layout: post
title: سفرهای استادی، با وهاب از تایوان
duration: 133:13 #audio length in min
length: 64058124 #filesize in byte
summary: |
  در این قسمت قدم در مسیری بیست ساله گذاشتیم و همراه با وهاب از ایران شروع کردیم، به آمریکا رفتیم و سرانجام به تایوان رسیدیم. در حال حاضر وهاب به عنوان استاد در یکی از دانشگاه‌های آمریکا به تدریس و تحقیق مشغوله. اما در کنار این حرفه، علاقه و اشتیاق فراوانی که به سفر کردن داره پاش رو به بیش از نود کشور باز کرده.
  
  توضیحات بیشتر در <a href="https://radiodaal.ir/vahab">سایت رادیو دال</a>.
explicit: no
file: archive.org/download/radioDaal/Vahab-Taiwan.mp3
cover: /public/img/vahab/cover.jpg
categories:
  - podcast
  - farsi
keywords:
- آمریکا
- تایوان
- تحصیل
- دانشگاه
- سفر
- مصاحبه
- taiwan
- migration
- interview
---

در این قسمت قدم در مسیری بیست ساله گذاشتیم و همراه با وهاب از ایران شروع کردیم، به آمریکا رفتیم و سرانجام به تایوان رسیدیم. در حال حاضر وهاب **به عنوان استاد در یکی از دانشگاه‌های آمریکا** به تدریس و تحقیق مشغوله. اما در کنار این حرفه، علاقه و اشتیاق فراوانی که به سفر کردن داره پاش رو **به بیش از نود کشور** باز کرده.

اولین چیزی که در مورد وهاب جلب نظر میکنه کارنامه‌ی بسیار درخشان و موفقی است که در حوزه‌ی آکادمیک داره. با این حال مثل هر مهمان دیگری اون چیزی که اول از همه دنبالش بودم خصیصه‌های فردی و داستان‌هایی شخصی است که میدونم میتونه گفتگو رو برای من لذت‌بخش کنه. این قلاب زمانی گرفت که به صفحه‌ی اینستاگرام شخصی وهاب سر زدم و **سفرهای فروان و روحیه‌ی بشاش و خوشبینش** رو دیدم.

<!-- more -->

پیش از گفتگو انتظارم این بود که بیشتر به سفرهای وهاب بپردازیم، اما نگاه وهاب به موضوعات و مسیری که طی کرده بود، اشتیاقش به کار و حرفه‌اش و ذوقی که در بیان علاقمندی‌اش به سفر داشت، قسمت عمده‌ای از صحبت‌ها رو به خودش اختصاص داد. پختگی و دقتی که وهاب نسبت به مسائل داشت باعث شد صحبت‌هایی جالبی شکل بگیره. در کنار این دست حرف‌ها، شنیدن داستان‌هایی که وهاب از سفرهاش داشته، چاشنی بسیار دلچسبی بر این قسمت شد.

در صورتی که علاقمند بودید در مورد وهاب بیشتر بدونید، میتونید به [صفحه‌ی شخصیش در سایت دانشگاه](https://www.cs.usfca.edu/vahab/) و یا [صفحه اینستاگرامش](https://www.instagram.com/dr.vahab.travels/) مراجعه کنید.

---

از این پس در سایت **قسمتی تحت عنوان خلاصه‌ها** خواهیم داشت. تا پیش از این در چندین مورد شنوندگان پادکست کار خلاصه‌نویسی یک قسمت رو انجام داده و برای من ارسال کرده بودند. از حالا به بعد تمام این خلاصه‌ها به صورت یک‌جا در [صفحه‌ی خلاصه‌ها و نوشته‌ها]({% link summaries/index.html %}) منتشر خواهد شد. امیدوارم به این طریق میزان دسترسی‌پذیری پادکست بیش از پیش بشه و محتوای رد و بدل شده به دست افراد بیشتر برسه.

در صورتی که شما هم خلاصه‌ای از یک قسمت تهیه کردید خوشحال میشم از طریق [ایمیل](emailto:radioDaalPodcast@gmail.com) یا [بات پشتیبان پادکست در تلگرام](https://t.me/radioDaalBot) برای من ارسال کنید تا اون مطلب رو در سایت و برای سایر مخاطبان قرار بدم.

{% include guest_imgs.html name="vahab" %}

---

## سرفصل‌های گفتگو

### بخش اول - ۰۳:۲۲
- تدریس به صورت غیرحضوری
- مهاجرت به آمریکا در هفده سالگی
- حقوق شهروندی
- آمریکا: فرصت‌ها و بهترین‌ها
- آشنایی به کامپیوتر و انتخاب رشته نرم‌افزار
- ورود به آمریکا
- دوران لیسانس
- تجربه کار در جی‌پی‌ال
- در سفر کردن دنبال چی هستی؟
- پیدا کردن راهی برای سفر کردن
- انتخاب و شانس: پیدا کردن عنصر

### بخش دوم - ۰۱:۱۴:۴۵
- کشور مورد علاقه پس از سفر به نود کشور
- تنوع در اروپا
- موزه لوور و نقاشی مونالیزا
- آمریکای جنوبی و جنگل‌های آمازون
- حس و حال مردم و شهرها در آمریکای جنوبی
- امنیت در آسیای جنوب شرقی
- سفر در دوران کرونا
- پیدا کردن جایی برای بودن در دوران کرونا
- رسیدن به کره و تایوان
