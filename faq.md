---
layout: page
title: پرسش‌های متداول
---
- ## این پادکست راجع به چیه؟
تو این پادکست من میشم پای صحبت افرادی که حرفی برای گفتن دارن یا داستانی برای تعریف کردن. یه تلاش برای اینکه بتونم تصوری ذهنی داشته باشم از رنگ و بوی جایی که اینجا نیست و نگاه کردن به مسیری که میتونه مسیر من باشه و قبلا یکی دیگه توش حرکت کرده.

- ## چرا با کسی از فلان کشور یا فلان رشته یا با فلان شرایط صحبت نمی‌کنی؟
والا من با هیچ کس و هیچ رشته و هیچ کشوری خصومت شخصی ندارم. اگر کسی پیدا بشه که ببینم حرفی برای گفتن داره و هم‌صحبتی باهاش لذتبخشه از حضورش در پادکست استقبال می‌کنم. بدون شک تلاش من بر اینه که در پادکست تنوع بیشتری داشته باشیم، ولی خب پیدا کردن فردی مناسب که هم علاقمند به مشارکت باشه و هم بتونه حضوری دلچسب در برنامه ما داشته باشه کاری نسبتا سخته.

- ## نمی‌تونی قسمت‌ها رو با سرعت بیشتری منتشر کنی؟
آماده‌سازی و تهیه هر قسمت پروسه زمانبریه: پیدا کردن فرد مناسب، وقت گذاشتن برای اینکه بتونیم به یه گفتمان مشترک برسیم و یه شناخت حداقلی پیدا کنیم، ضبط کردن قسمت و پس از اون ویرایش و آماده کردن کارهای انتشار.  
در این بین ویرایش بیشتر از همه وقت میگیره. معمولا هر مکالمه چیزی بین یک ساعت و نیم تا دو ساعت طول میکشه که با توجه به محدودیت زمانی که برای پادکست در نظر گرفته‌ام باید به یک ساعت برسونمش. علاوه بر این حرف‌های تکراری، سر و صداهای زائد، و تپق زدن‌ها باید حذف بشه (ارزش افزوده‌ای برای شنونده‌ها نداره). تقریبا برای هر دقیقه از مکالمه نهایی ده دقیقه زمان صرف ویرایش شده. علاوه بر همه این‌ها در نظر داشته باشید که ضبط پادکست برای من کار تمام وقت محسوب نمیشه و یک فعالیت جانبی است.

- ## دلیل اینکه راه تماس مستقیم با افرادی که باهاشون مصاحبه شده وجود نداره چیه؟
افرادی که باهاشون صحبت کرده‌ام اشخاصی عادی هستن، سر کار میرن و زندگی خودشون رو دارند. با توجه به این موضوع توقع برای اینکه این دوستان بیان و تک تک به افراد مشاوره بدن خیلی کار درستی نیست. حساب کنید سی چهل نفر هرکدوم بخوان دونه دونه به این بچه‌ها ایمیل بدن و سوال بپرسن … برای همین من به صورت پیش‌فرض آدرس تماس مستقیم افراد رو منتشر نمیکنم.  
در رابطه با موضوع مهاجرت برای پرسش سوالات جاهایی مثل سایت اپلای ابراد هست که افراد به صورت داوطلبانه در اونجا مشارکت میکنن. چنین جایی برای مطرح کردن سوالات مکان مناسب‌تری است.

- ## از کجا میتونم هر قسمت رو دانلود کنم؟
داخل سایت، کانال تلگرام و گوگل درایو

- ## چطور میتونم پادکست رو دنبال کنم؟
دنبال کردن پادکست در [آیتونز](http://apple.co/2go4xdT)، عضویت در خبرنامه ([ثبت نام](http://eepurl.com/cVyx_r))، دنبال کردن در برنامه‌های مخصوص گوش دادن به پادکست مثل [Podcast addict](https://play.google.com/store/apps/details?id=com.bambuna.podcastaddict&hl=en)، [Castbox](http://castbox.fm/) و [Overcast](http://overcast.fm/) (کافیه رادیو دال رو به فارسی جستجو کنید)، استفاده از خبرخوان‌ها مثل [فیدلی](http://feedly.com) ([آدرس فید]({{site.baseurl}}/podcast.rss))، دنبال کردن رادیو دال در [ناملیک](http://namlik.me/channel/%D8%B1%D8%A7%D8%AF%DB%8C%D9%88%20%D8%AF%D8%A7%D9%84)، عضویت در [کانال تلگرام](https://t.me/radioDaal)، دنبال کردن پادکست در [توئیتر](https://twitter.com/radioDaal) و [اینستاگرام](https://www.instagram.com/radioDaal).

- ## من یکی رو میشناسم که میتونه مهمان مناسبی برای پادکست باشه. پادکست رو بهش معرفی کنم؟
اول از همه ممنون ازت که در ساخت و تهیه پادکست مشارکت داری. بعدش هم که آره، البته! در ضمن من تلاش کرده‌ام کارت رو راحت کنم و از قبل [اینجا]({{ site.baseurl }}/invite) یه متن آماده کرده‌ام که میتونی از طریق اون پادکست رو بهش معرفی کنی.

- ## چرا راجع به نحوه مهاجرت سوالات ریزتر و دقیق‌تر نمیپرسی؟
این پادکست در رابطه با راه‌های مهاجرت نیست. اینجا یه صحبت ساده و دوستانه است با هرکس که داستانی برای تعریف کردن داره و یا میدونم میتونم یه چیزی ازش یاد بگیرم. هدف در اینجا شنیدن از تجربه‌هاست. اینکه بتونیم از زاویه دید یک نفر دیگه هم به مسائل نگاه کنیم. بررسی موضوعات ریز مهاجرت از سرفصل‌های این پادکست نیست. چنین مطالبی در اینترنت به وفور یافت میشه. تکرار این حرف‌ها در قالب پادکست صرفا دوباره کاری محسوب میشه.

- ## چرا اجازه میدی هرکس راجع به هر موضوعی که میخواد صحبت کنه؟ اینا مگه متخصص این حوزه هستند که نظر میدند؟
در بسیاری از موارد صحبت‌هایی که میشه خارج از حوزه تخصصی من و مهمان برنامه است: ما راجع به مشکلات جامعه و چگونگی حل کردن اونها (!) صحبت میکنیم، از اینکه چطور میشه زندگی بهتری داشت میگیم و در برخی موارد مستقیما میپردازیم به اینکه این کشور بهتره یا اون یکی؛ مسائلی که نه تنها ما، که تقریبا هیچکس نمیتونه با قاطعیت در موردشون نظر بده.  
با این حال گفتن از این مطالب دقیقا همون چیزی است که در پادکست دنبالش هستم: اینکه بتونم یک ارتباط صمیمی و دوستانه با یک فرد دیگه برقرار کنیم و زندگی رو از دیدگاه اون فرد مشاهده کنیم؛ ترس‌ها، خوشی‌ها، سختی‌ها و هدف‌ها.  
علاوه بر این به دست آوردن یک شناخت فردی از مهمان باعث میشه بتونید تحلیل بهتری روی حرف‌هایی که میزنه داشتید باشید.

- ## قسمت قبل خیلی خوب بود. قسمت بعد هم به همین خوبی خواهد بود؟
نکته مهمی که هست اینه که جذابیت هر قسمت خیلی بستگی به مهمان برنامه داره. نه اینکه یک مهمان خوب باشه و یکی دیگه بد، بلکه ممکنه شما با یه مهمان ارتباط خیلی خوبی برقرار کنید، ولی با یکی دیگه نه. در واقع تلاش برای شخصی کردن مکالمات باعث میشه بتونید با برخی همذات پنداری بیشتری داشته باشید که در نتیجه گوش دادن به اون قسمت براتون دلچسب‌تر میشه.  
با این حال من تلاش میکنم تعادلی بین این شخصی‌سازی و انتقال دانش برقرار کنم، به نحوی که مطمئن باشید با گوش دادن هر قسمت یه چیز جدید به دانشتون اضافه میشه.

- ## چطور می‌تونم به پادکست کمک کنم؟
با دنبال کردن پادکست و کمک به بهبودش! به همین سادگی. می‌تونید در [آیتونز](http://apple.co/2go4xdT) نظرات خودتون رو ارسال کنید و یا در شبکه‌های اجتماعی با دنبال کردن پادکست پیشنهادات خودتون رو بیان کنید. همینطور میتونید پادکست رو با دوستانتون به اشتراک بگذارید.   
علاوه بر این هرجا نقصی میبینید، یا اگر فکر میکنید واقعا در زمینه‌ای میتونید کمکی بکنید خوشحال میشم با من در رابطه با این مورد تماس بگیرید.

- ## چطور میتونم باهات در تماس باشم؟
[ایمیل](radioDaal@outlook.com)، [توئیتر](https://twitter.com/radioDaal) و [تلگرم](https://t.me/radioDaalBot) - برای تلگرام توجه داشته باشید بعد از ارسال پیام نباید بات رو بلاک کنید.
