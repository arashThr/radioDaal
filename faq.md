---
layout: page
title: پرسش‌های متداول
---
- ## این پادکست راجع به چیه؟
تو این پادکست من میشم پای صحبت افرادی که احساس می‌کنم جوابی برای بعضی از سوالات من دارند و یا داستانی زیبا و هیجان‌انگیز برای تعریف کردن. یه تلاش برای اینکه بتونم تصوری ذهنی داشته باشم از رنگ و بوی جایی که اینجا نیست و نگاه کردن به مسیری که میتونه مسیر من باشه و قبلا یکی دیگه توش حرکت کرده.  

- ## چطور این پادکست شکل گرفت؟ مسیر پیش روی پادکست چیه؟
در روز اول این پادکست به این صورت شکل گرفت که من دنبال این بودم تا راجع به مهاجرت بیشتر بدونم، این شد که با دوستام تماس گرفتم و ازشون خواستم برام از تجربیاتشون تعریف کنن. این روند هنوز هم ادامه داره. مسیر پادکست مسیری است که مجموعه‌ای از سوالات و کنجکاوی‌ها منو به اون سمت هدایت می‌کنند.

- ## پروسه انتخاب یک فرد برای شرکت در پادکست چیه؟
نکته بسیار مهمی که وجود داره اینه که برخلاف قسمت‌های اول که من کم و بیش مهمان‌ها رو میشناختم از یک جایی به بعد من هیچگونه آشنایی عمیقی با مهمان‌ها ندارم. معمولا یا فرد متقاضی خودش ایمیل میزنه، یا من با توجه به فعالیت‌های اون شخص در شبکه‌های اجتماعی احساس می‌کنم که ایشون می‌تونه کاندید مناسبی باشه و به همین خاطر باهاش تماس می‌گیرم. در ادامه برای شناخت بیشتر برخی از فعالیت‌هایش بر روی شبکه‌های اجتماعی مثل لینکداین رو بررسی می‌کنم و ... همین! من تلاشی بیشتر به منظور دقیق‌تر شناختن مهمان قبل از برنامه نمی‌کنم، چرا که به نظرم مهمه برای برقرار ارتباط هرچه بیشتر شنونده در این فرایند شناخت همراه باشه.

- ## چرا اجازه میدی هرکس راجع به هر موضوعی که میخواد صحبت کنه؟ اینا مگه متخصص این حوزه هستند که نظر میدند؟
در بسیاری از موارد صحبت‌هایی که میشه خارج از حوزه تخصصی من و مهمان برنامه است: ما از این میگیم که چطور میشه زندگی بهتری داشت میگیم، موفقیت یعنی چی، بهترین راه برای گذروندن آخر هفته‌ها چیه و خیلی چیزهای دیگه. حتی در برخی موارد مستقیما میپردازیم به اینکه این کشور بهتره یا اون یکی؛ مسائلی که نه تنها ما، که تقریبا هیچکس نمیتونه با قاطعیت در موردشون نظر بده.  
با این حال گفتن از این مطالب دقیقا همون چیزی است که در پادکست دنبالش هستم: اینکه بتونم یک ارتباط صمیمی و دوستانه با یک فرد دیگه برقرار کنیم و زندگی رو از دیدگاه اون فرد مشاهده کنیم؛ ترس‌ها، خوشی‌ها، سختی‌ها و هدف‌ها.  
علاوه بر این به دست آوردن یک شناخت فردی از مهمان باعث میشه بتونید تحلیل بهتری روی حرف‌هایی که میزنه داشتید باشید.  
با دیدی باز و فارغ از قضاوت به پادکست گوش دهید :)

- ## قسمت قبل خیلی خوب بود. قسمت بعد هم به همین خوبی خواهد بود؟
جذابیت هر قسمت به مقدار زیادی بستگی به مهمان برنامه داره. نه اینکه یک مهمان خوب باشه و یکی دیگه بد، بلکه ممکنه شما با یه مهمان ارتباط خیلی خوبی برقرار کنید، ولی با یکی دیگه نه. در واقع تلاش برای شخصی کردن مکالمات باعث میشه بتونید با برخی همذات پنداری بیشتری داشته باشید که در نتیجه گوش دادن به اون قسمت براتون دلچسب‌تر میشه.  
با این حال من تلاش میکنم تعادلی بین این شخصی‌سازی و انتقال دانش برقرار کنم، به نحوی که مطمئن باشید با گوش دادن هر قسمت یه چیز جدید به دانشتون اضافه میشه.

- ## نمی‌تونی قسمت‌ها رو با سرعت بیشتری منتشر کنی؟
چرا، به شرط اینکه تمام وقت روی این کار زمان بذارم.

- ## چرا با کسی از فلان کشور یا فلان رشته یا با فلان شرایط صحبت نمی‌کنی؟
من با هیچ کس و هیچ رشته و هیچ کشوری خصومت شخصی ندارم. اگر کسی پیدا بشه که ببینم حرفی برای گفتن داره و هم‌صحبتی باهاش لذتبخشه از حضورش در پادکست استقبال می‌کنم. بدون شک تلاش من بر اینه که در پادکست تنوع بیشتری داشته باشیم، ولی خب پیدا کردن فردی مناسب که هم علاقمند به مشارکت باشه و هم بتونه حضوری دلچسب در برنامه ما داشته باشه کاری نسبتا سخته.

- ## دلیل اینکه راه تماس مستقیم با افرادی که باهاشون مصاحبه شده وجود نداره چیه؟
افرادی که باهاشون صحبت کرده‌ام اشخاصی عادی هستن، سر کار میرن و زندگی خودشون رو دارند. با توجه به این موضوع توقع برای اینکه این دوستان بیان و تک تک به افراد مشاوره بدن خیلی کار درستی نیست. حساب کنید سی چهل نفر هرکدوم بخوان دونه دونه به این بچه‌ها ایمیل بدن و سوال بپرسن … برای همین من به صورت پیش‌فرض آدرس تماس مستقیم افراد رو منتشر نمیکنم.  
در رابطه با موضوع مهاجرت برای پرسش سوالات جاهایی مثل سایت اپلای ابراد هست که افراد به صورت داوطلبانه در اونجا مشارکت میکنن. چنین جایی برای مطرح کردن سوالات مکان مناسب‌تری است.

- ## چرا راجع به نحوه مهاجرت سوالات ریزتر و دقیق‌تر نمیپرسی؟
این پادکست در رابطه با راه‌های مهاجرت نیست. اینجا یه صحبت ساده و دوستانه است با هرکس که داستانی برای تعریف کردن داره و یا میدونم میتونم یه چیزی ازش یاد بگیرم. هدف در اینجا شنیدن از تجربه‌هاست. اینکه بتونیم از زاویه دید یک نفر دیگه هم به مسائل نگاه کنیم. بررسی موضوعات ریز مهاجرت از سرفصل‌های این پادکست نیست. چنین مطالبی در اینترنت به وفور یافت میشه. تکرار این حرف‌ها در قالب پادکست صرفا دوباره کاری محسوب میشه.  
از همه مهمتر اینکه صحبت راجع به چنین مسائلی باعث میشه پس از مدتی محتوای پادکست قدیمی بشه.

- ## جایی برای بحث و تبادل نظر هست؟
علاوه بر شبکه‌های اجتماعی من یه [انجمن](https://forum.radiodaal.ir/) راه انداخته‌ام که در اونجا می‌تونید راجع به هر قسمت نظرات خودتون رو بگید. (در حال حاضر انجمن غیرفعال است. به محض راه‌اندازی مجدد اعلام خواهد شد.)

- ## از کجا میتونم هر قسمت رو گوش کنم؟
برنامه‌های پادگیر، داخل سایت و کانال تلگرام.  
چنانجه از برنامه‌های مخصوص پادکست (پادگیر، مثل اپل‌پادکست و گوگل‌پادکست) استفاده کنید، این برنامه‌ها خودشون اگر قسمت جدیدی منتشر بشه به شما اطلاع میدند و میتونید از همونجا گوش بدید.

- ## چطور میتونم پادکست رو دنبال کنم؟
دنبال کردن پادکست در [آیتونز](https://apple.co/2go4xdT)، عضویت در خبرنامه ([ثبت نام](https://eepurl.com/cVyx_r))، دنبال کردن در برنامه‌های مخصوص گوش دادن به پادکست مثل [Podcast addict](https://play.google.com/store/apps/details?id=com.bambuna.podcastaddict&hl=en)، [Castbox](https://castbox.fm/) و [Overcast](https://overcast.fm/) (کافیه رادیو دال رو به فارسی جستجو کنید)،
استفاده از خبرخوان‌ها مثل [فیدلی](https://feedly.com) ([آدرس فید]({{site.baseurl}}/podcast.rss))، دنبال کردن رادیو دال در [ناملیک](https://namlik.me/channel/%D8%B1%D8%A7%D8%AF%DB%8C%D9%88%20%D8%AF%D8%A7%D9%84)، عضویت در [کانال تلگرام](https://t.me/radioDaal)، دنبال کردن پادکست در [توئیتر](https://twitter.com/radioDaal) و [اینستاگرام](https://www.instagram.com/radioDaal).

- ## چرا در سانودکلاود نیستی؟
در ساوندکلاود [هستیم](https://soundcloud.com/arashthr/sets/radio-daal)، ولی خیلی فعالیتی نداریم. ساوندکلاود یک سرویس رایگان نیست. پرداخت هزینه‌اش هم در حال حاضر مقدور نیست.

- ## علاقمند هستم در یک قسمت از پادکست شرکت کنم. چیکار باید انجام بدم؟
توضیحات کاملی در این زمینه در بخش [شرکت در پادکست]({{ site.baseurl }}/participate) داده شده.

- ## من یکی رو میشناسم که میتونه مهمان مناسبی برای پادکست باشه. پادکست رو بهش معرفی کنم؟
اول از همه ممنون ازت که در ساخت و تهیه پادکست مشارکت داری. بعدش هم که آره، البته! همین صفحه رو براش بفرست و بگو اگر علاقمند بود با من تماس بگیره.

- ## چطور می‌تونم به پادکست کمک کنم؟
دو کار می‌تونید انجام بدید: اول اینکه در بیشتر شناخته شدن پادکست به من و سایر پادکسترها کمک کنید. در جمع خانواده و دوستان از اینکه پادکست چیه صحبت کنید و اگر کسی ابراز علاقه کرد در برداشتن قدم‌‌های اول بهش کمک کنید: یه برنامه پادکست براش نصب کنید، در یکی دو تا پادکست خوب عضوش کنید و بگذارید به یه قسمت گوش بده.
کار دومی که می‌تونید انجام بدید نوشتنه. کامنت گذاشتن، پست نوشتن، توئیت زدن و منشن کردن در اینستاگرام. اینا کمک می‌کنه که پادکست بیشتر دیده بشه و به دست افرادی برسه که ممکنه ازش خوششون بیاد.  

- ## آیا اسپانسر می‌پذیری؟
خیر

- ## چطور میتونم باهات در تماس باشم؟
[ایمیل]({{ site.author.email }})، [توئیتر](https://twitter.com/radioDaal) و [تلگرم](https://t.me/radioDaalBot) - برای تلگرام توجه داشته باشید بعد از ارسال پیام نباید بات رو بلاک کنید.
